ka takona, far aha avy ny masoandro, izaho tsy mihontsona fa
vaomaika mamiratra fa ianao kosa misondrotra avo dia levona.
1- Vovon'alika ny anao, Raondriana: tsy hery fa tahotra. Nikasa
hanitsaka atrik'afon'ampombo ka tsy sahy: hitshina aho mahamay,
helezina aho mandoro. Be nangy mitsoka ovy ny havako anio kany
kibo voky tsy misy mpahalala fa ny ny nangy mitombo no hitan'ny
olona. Zavona maninan-karana marina aho nefa tsy levona araka ny
hevitrao fa mivongovongo ho rahona saingy tsy hirotsaka orana aho fa
hiraraka ho havandra, ary tsy ialohan-kotroka fa harahim-baratra.
Koa miomana fa hihorohoro ny lanitra ary hihovitrovitra ny tany.
Raha tsy ho vatoampy ampy handihizako tsinona ka tsy tanety ampy
hielezako, mialà dieny mbola tsy maninonaninona; songomby miditra
an-trano aho anio ka tsy vitan-kalady ary voay miandry fitana ka tsy
mahamasim-panidy.
2- Tsy adin'ombalahin'ny mpianakavy intsony ity ka hoe: ny resy tsy
akoraina, ny mahery tsy hobiana, fa adin'akoholahy vorombato:
sanatria ahy anefa izay ho torotoro fa ianao no ho disadisaka. Ahy
ianao anio! Ianao angidina miriorio, izaho hady tsy andalovana; ianao
trondro mahay mitsipelika, izaho vovo miandry mahazo; ianao fody
mahay mikopaka, izaho dity tsy mamela mivalo, ianao kibobo mahay
manjohy izaho tady vavarana tsara petraka.
Dorana aho ka may kanefa ianao afo, izaho vanja: raha mirehitra
ianao, mipoaka aho!
Isafelehanao aho kanefa ianao famahanan-tenona, izaho fanantana:
izay asosonao ganiko!
Ambananao aho ka taitra nefa ianao afo, izaho rano: raha tsy
mahatankina ahy ianao matiko!

Lozan-tany, lozan-danitra ity, ry vahoaka, fa tsintsina no hifaoka
vantotr'akoho, renisahona no hisahala habe amin'ny reniomby, basy no
hiaika varatra, vovoka no hisetra tadio ary antsanga no hanoha riana. Kanefa
tsy hisy izany! Ny kankana no mivoaka ho faty, ny vorondolo miseho andro no
mitranga hohohaina, ny lolo fotsy no mitono tena, fa Andriamatoa toa ity
akangalahy miditra ala: miandry

1- ny oran-kisava vao sendra ny ora-mikija ka maizina ny tany aman-
danitra.
Ela nitoratorahana ka nahavoa mason'angatra, ela namintanana ka
sendra ny amalon-javatra, ela nihadiana ka tojo saonjom-bazimba.
Tahotry ny tolona tsy omby tratra ka misohika eo am-pisavihana,
nanantena hameiy amin'ny ambadika ka voan'ny kapatokana.
Fotaka an-keniheny ny aty ka mitovy ditra amin'ny honahona; latsaka
anivony ianao izao mioira amin'izay hioiranao fa hateliko hatrany an-
tampon-doha. Lainbolahy manitsa-dongoa ka mahatantesa ny
fitrebiky ny tsatòka, namono biby tsy nahafaty ka ifoteran'ny
rambony.
2- Mba eía renao moa ny kotro-bara-dririnina? Maba efa hitanao moa ny
antsanga tsy aman'orana? Mba efa tsinjonao moa ny masoandro
misasak'alina? Mba efa niompy akoho manatody roa indray andro moa
ianao? Raha misy ireo dia laninao tsara aho anio.
Avia, ray sidintsidina, fa hasidintsidiko tahaka ny volom-borona ity
havanareo! Avia, ray vorondreo, fa hitoreo ny ady tsy ahia-
mahatratra Andriamatca! Avia, ray takatra, fa takatry ny tsy
nampoizina izy, tojo ny tsy nantenaina! Avia, ray tararaka, fa raraka
ny oran-kanondra-drano fa hafa ny erikerika omaly!
Adray, ry ilay sinibe vakin-jinga! Andray, ry zana-mamba natelin-
dreniny! Nanao hila tombony ka hatombiny, nanac hila sitrany ka
hasitriny. Sarangoty izay ho sarangotinao fa mby amin'ny antara
masia-dranomody ianao izao ka hatamboliny.

ELANELAM-PANAHY
3- E, ray vanaka! E, ray ambany lanitra! Papango lahy anaty katsaka
ireto ka izay mitranga babany avokoa. Tsy nampoiziko velively ho toy
izao ianareo roa lahy! Hay sarim-bavy mahay beso ka midobo-peo vao
zendana izahay! Koa izaho no izy: tantanana sy riandriana ianarto roa
lahy ka tsy matahotra izay hifandona, zanaky ny efa mangotraka sy
taranaky ny efa mandevy ka tsy misy matahotra izay mangorovitsika,
vaton-doso ka tsy misy maivana sy mavesatra, vakin-tsaonjo roa ka
tsy misy ivoasana, akondro kambana avara-tanana: tazanina tsy misy
kely sy lehibe, rangavina tsy misy avo sy iva.